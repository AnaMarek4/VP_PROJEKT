**Upute za postavljanje:**

Za ispravan rad vizualizacije potrebno je u Visual Studio Code-u otvoriti folder u kojemu se nalazi projekt (važno je da se sve korištene datoteke nalaze u istom folderu) te ga pokrenuti direktno iz programa korištenjem “Go Live” opcije.

**Upute za korištenje:**

Nakon što smo pokrenuli projekt, vizualizacija se otvara u web pregledniku. Prvo je prikazana “Zaposlenost po županijama” na karti Republike Hrvatske, a prelaskom miša preko karte odabrana županija se istakne i u desnom kutu kraj karte se ispišu podaci o nazivu županije i ukupnom broju zaposlenih u toj županiji. Druga  vizualizacija je “Zaposlenost prema spolu” koja je prikazana pomoću horizontalnog stupčastog grafa. Lijeva strana grafa prikazuje broj zaposlenih muškaraca, a desna broj zaposlenih žena u određenim djelatnostima, što je i označeno na vrhu grafa. Uz svaki stupac ispisan je točan broj zaposlenih muškaraca/žena. Nazivi djelatnosti nalaze se lijevo od grafa. Nadalje, na lijevoj strani zaslona nalazi se “Zaposlenost prema stupnju stručnog obrazovanja”, a na desnoj strani zaslona “Zaposlenost prema vrsti radnog odnosa”.  Zaposlenost prema stupnju stručnog obrazovanja prikazana je kružnim prikazom pie chart, u gornjem desnom kutu nalazi se legenda, a prelaskom miša preko određenog dijela grafa taj dio se istakne i ispiše se brojčana vrijednost tog dijela. Isto vrijedi i za prikaz zaposlenosti prema vrsti radnog odnosa, a razlika je što je za ovaj prikaz korišten kružni prikaz donut chart. Posljednji prikaz je “Zaposlenost prema starosti”, on je ostvaren pomoću stupčastog grafa gdje x-os označava dobnu skupinu, a y-os broj zaposlenih. Prelaskom miša preko svakog stupca, odabrani stupac mijenja boju, a vrijednost stupca ispisuje se na njegovom vrhu.  
